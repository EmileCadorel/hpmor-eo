\chapter{Tago de tre malalta probableco}

\lettrine{Ĉ}iu colo de la muroj estis kovrita per librobretoj. Ĉiu breto havis
ses tavolojn, kiuj preskaŭ atingis la plafonon. Kelkaj bretoj estis plenplenaj
de libroj kun rigidaj kovriloj : scienco, matematiko, historio kaj ĉio cetera.
Aliaj bretoj enhavis du vicojn da sciencfikciaj poŝlibroj, kie la malantaŭa vico
apogis sin sur poŝtukaj skatoloj aŭ tabuloj, tiel ke oni povis vidi la
malantaŭajn tavolojn super la antaŭaj. Kaj tamen tio ne sufiĉis. Libroj
superfluis sur la tabloj kaj la sofoj, kaj formis malgrandajn amasojn sub la
fenestroj.

Tio estis la salono okupita de la eminenta Profesoriĉo Mikael Verres-Evans, lia
edzino, S-ino Petunia Evans-Verres, kaj ilia adopta filiĉo, Harry James
Potter-Evans-Verres.

Letero kuŝis sur la tablo en la salono, kune kun nestampita koverto el flava
pergameno, adresita al \emph{S-iĉo H. Potter} per smeralda inko.

La Profesoriĉo kaj lia edzino parolis seke unu al la alia, sed ili ne kriis. La
Profesoriĉo konsideris ke krii ne estis civilizata.

``Vi ŝercas,'' Mikael diris al Petunia. Lia tono indikis, ke li tre timis, ke ŝi
estis serioza.

``Mia fratino estis sorĉistino'', Petunia rediris. Ŝi aspektis timigita, sed
tenis sian pozicion. ``Ŝia edziĉo estis sorĉisto''.

``Tio estas absurda!'' Mikael diris seke. ``Ili ĉeestis nian geedziĝo — ili
vizitis nin dum Kristnasko —''

``Mi diris al ili, ke vi ne devis scii,'' Petunia flustris. ``Sed tio estas
vera. Mi vidis aĵojn—''

La Profesoriĉo rulis la okulojn. ``Kara, mi komprenas, ke vi ne bone konas
skeptikan literaturon. Vi eble ne rimarkas, kiom facile estas por trejnita
magiisto falsi ion, kio ŝajnas neebla. Memoru kiel mi instruis al Harry fleksi
kuleron? Se ŝajnas, ke ili povis ĉiam diveni tion, pri kio vi pensis, tiam tio
nomiĝas malvarma legado—''

``Tio ne temis pri fleksitaj kuleroj''

``Nu, pri kio temis?''

Petunia mordis siajn lipojn. ``Mi simple ne povas tion diri al vi. Vi pensus, ke
mi —''. Ŝi glutis. ``Aŭskultu, Mikael, mi ne estis — ĉiam kiel tio —'' Ŝi gestis
al si mem, kiel por indiki sian sveltan silueton. ``Lily faris tion, ĉar mi—,
ĉar mi petegis ŝin. Dum jaroj, mi petegis ŝin. Lily ĉiam estis pli bela ol mi,
kaj mi estis\ldots{} malafabla al ŝi, pro tio, kaj tiam ŝi ekhavis magion. Ĉu vi
povas imagi kiel mi sentis min? Kaj mi petegis ŝin uzi iom da tiu magio por mi,
tiel ke mi ankaŭ povu esti bela. Kvankam mi ne povis havi ŝian magion, almenaŭ
mi povus esti bela.''

Larmoj kolektiĝis en la okuloj de Petunia.

``Kaj Lily diris al mi ne, kaj faris la plej ridindajn ekskuzojn, kiel ke la
mondo finiĝus, se ŝi estus agrabla al sia fratino, aŭ ke centaŭro diris al ŝi,
ke ŝi ne devu fari tion —. La plej ridindaj aĵoj, kaj mi malamis ŝin pro tio.
Kaj, kiam, mi ĵus diplomiĝis el universitato, mi eliris kun tiu knabiĉo, Vernon
Dursle; li estis grasa kaj li estis la sola knabiĉo, kiu volis bone paroli al
mi. Kaj, li diris ke li volis infanojn, kaj ke sia unua filiĉo nomiĝos Dudle.
Kaj, mi diris al mi: \emph{Kiaj gepatroj nomas sian infanon Dudle Dursle?} Tio
estis kvazaŭ mi vidis mian tutan estontan vivon etendiĝanta antaŭ mi, kaj mi ne
povis elteni ĝin. Mi skribis al mia fratino, kaj diris al ŝi ke se ŝi ne helpus
min, mi preferus simple—''

Petunia haltis.

``Ĉiaokaze'', Petunia diris kun malforta voĉo. ``Ŝi cedis. Ŝi diris al mi, ke
tio estis danĝera, kaj mi diris, ke mi ne plu zorgis. Mi trinkis tiun pocion,
kaj iĝis malsana dum semajnoj, sed kiam mi resaniĝis, mia haŭto estis puriĝinta,
kaj mi finfine akiris pezon\ldots{} kaj mi estis bela, homoj estis afablaj al
mi.'' Ŝia voĉo rompis, ``kaj post tiam, mi ne plu povis malami mian fratinon,
speciale kiam mi lernis tion, kion ŝia magio finfine alportis al ŝi—''.

``Kara,'', Mikael diris milde, ``vi malsaniĝis, vi akiris iom da pezo ripoze en lito, kaj via haŭto purigis sin mem. Aŭ esti malsana igis vin ŝanĝi vian dieton—.''

``Ŝi estis sorĉistino,'' Petunia rediris. ``Mi vidis tion.''

``Petunia,'' Mikael diris. Agaco penetris lian voĉon. ``\emph{vi scias}, ke tio
ne povas esti vera. Ĉu mi vere devas ekspliki kial ?''

Petunia tordis siajn manojn. Ŝi ŝajnis ploronta. ``Mia amo, mi scias, ke mi ne
povas gajni argumenton kun vi, sed bonvolu, vi devas fidi min pri tio —.''

``\emph{Paĉjo, Panjo!}''

Ambaŭ haltis kaj rigardis Harry'n, kvazaŭ ili forgesis, ke estis tria persono en
la ĉambro.

Harry profunde elspiris. ``Panjo, \emph{viaj} gepatroj ne havis magion, ĉu ne?''

``Ne'', Petunia diris, aspektante konfuzite.

``Do, neniu en via familio sciis pri magio, kiam Lily ricevis sian
leteron. Kiel ili konvinkiĝis?''

``Ah\ldots{}'' Petunia diris. ``Ili ne nur sendis leteron. Ili sendis
instruiston de Herpŭrko$^{\textit{n:\ref{nomoj:herpŭrko}}}$. Ri—'' La okuloj de Petunia
turniĝis al Mikael. ``Ri montris al ni iom da magio.''

``Do, vi ne bezonas batali pri tio''. Harry diris firme, esperante ke ĉi-foje,
nur ĉi-foje, ili aŭskultos lin. ``Se tio estas vera, ni povas simple venigi
instruiston de Herpŭrko ĉi tien, kaj vidi la magion per ni mem, kaj Paĉjo
agnoskos ke tio estas vera. Kaj se ne, tiam Panjo agnoskos ke tio estas malvera.
Tio estas kial la eksperimenta metodo ekzistas: tiel oni ne devas solvi ĉiujn
aferojn nur per argumentado.''

La profesoriĉo turnis sin kaj rigardis lin malsupren, arogante kiel kutime.
``Ho, nu, Harry. Vere, \emph{magio?} Mi pensis, ke almenaŭ vi scius ne preni
tion serioze, filiĉo, eĉ se vi havas nur dek jarojn. Ne ekzistas io malpli
scienca ol magio!''

La buŝo de Harry tordiĝis amare. Li estis traktita bone, probable pli bone ol la
plimulto da genetikaj patriĉoj traktis siajn proprajn infanojn. Harry estis
sendita al la plej bona bazlernejo — kaj kiam tio ne plu funkciis, li ricevis
instruistojn el la senfina grupo da malsataj studentoj. Harry estis kuraĝigita
studi ĉion, kio kaptis lian atenton, aĉeti ĉiujn librojn, kiuj vekis lian
fantazion, kaj li partoprenis en ĉiuj matematikaj aŭ sciencaj konkursoj, kiujn
li trovis. Al li oni donis ĉion ajn racian, kion li volis, krom eble la plej
etan peceton da respekto. Oni ne povis tro multe atendi, ke doktoriĉo, kiu
instruis biokemion en Oksfordo, aŭskultu opiniojn de eta knabiĉo. Vi aŭskultus
montrante intereson evidente; estas tio, kion bonaj gepatroj farus, kaj tial, se
vi estis konvinkita ke vi estis bona gepatro, vi farus tion. Sed konsideri
\emph{serioze} dek-jaraĝan knabon? Malfacile.

Kelkfoje Harry volis krii al sia patriĉo.

``Panjo'', Harry diris. ``Se vi volas gajni tiun ĉi argumenton kontraŭ Paĉjo,
rigardu en la dua ĉapitro de la unua volumo de la \textit{Feynman-lecionoj pri
  fiziko}. Estas citaĵo tie, pri kiel filozofoj asertis multon pri tio, kion
scienco absolute postulas, kaj tio montriĝis tute malprava, ĉar la sola regulo
en scienco estas, ke la fina arbitracianto estas observado — vi nur devas
rigardi la mondon kaj raporti tion, kion vi vidas. Hm\ldots{}, mi ne sukcesas
memori, kie trovi parton pri kial estas idealo de scienco solvi aferojn per
eksperimentoj anstataŭ argumentoj—''

Lia patrino rigardis lin malsupren kaj ridetis. ``Dankon, Harry. Sed—'', ŝi
levis la kapon por rigardi sian edziĉon. ``Mi ne volas gajni argumenton kontraŭ
via patriĉo. Mi nur volas, ke li aŭskultu sian edzinon, kiu amas lin, kaj ke li
fidu ŝin nur unu fojon—''

Harry fermis siajn okulojn por momento. \emph{Senesperaj}. Ambaŭ liaj gepatroj
estis simple senesperaj.

Nun liaj gepatroj denove havis unu el tiuj argumentoj, iu en kiu lia patrino
provis sentigi lian patriĉon kulpa, kaj lia patriĉo provis sentigi lian patrinon
stulta.

``Mi iras en mian dormĉambron,''. Harry anoncis. Lia voĉo iom tremis. ``Bonvolu
provi ne tro batali pri tio, Panjo, Paĉjo; ni scios sufiĉe frue, ĉu tio estas
prava, ĉu ne?''.

``Kompreneble, Harry'', diris lia patriĉo, kaj lia patrino donis al li
trankviligan kison. Ili denove ekbatalis tuj post kiam Harry grimpis la ŝtuparon
al sia dormĉambro.

Li fermis la pordon malantaŭ li kaj provis pripensi.

La ridinda afero estis, ke li devintus konsenti kun sia patriĉo. Neniu vidis iun
ajn ateston de magio, kaj laŭ Panjo ekzistis tuta magia mondo ekstere. Kiel iu
povus kaŝi ion tian? Pli da magio? Tio ŝajnis esti iom suspektinda ekskuzo.

Tio devintus esti simpla problemo jam solvita: aŭ ŝerco de Panjo, aŭ mensogo, aŭ
frenezo, laŭ kreskanta ordo de timigo. Se Panjo mem sendis la leteron, tio
klarigus, kiel ĝi alvenis en la leterkeston sen poŝtmarko. Iom da frenezo estis
multe, multe malpli neprobabla ol ke la universo vere funkciis tiele.

Malgraŭ tio, iu parto de Harry estis tute konvinkita, ke la magio estis reala,
ekde kiam li vidis la leteron, supozeble de Herpŭrko, la lernejo de sorĉado.

Harry frotis sian frunton, grimacante. \emph{Ne kredu ĉion, kion vi pensas},
diris unu el liaj libroj.

Sed, tiu stranga certeco \ldots{} Harry trovis sin atendanta, ke, jes,
instruisto de Herpŭrko prezentos sin al ni, skuos bastonon, kaj magio aperos. La
stranga certeco ne provis protekti sin kontraŭ falsaj hipotezoj — ĝi ne havis
ekskuzon anticipe por pravigi la fakton, ke ne estus instruisto, aŭ ke la
instruisto nur povus tordi kulerojn.

\emph{De kie vi venas, stranga eta antaŭdiro?} Harry direktis la penson al sia
cerbo. \emph{Kial mi kredas tion, kion mi kredas?}

Kutime, Harry estis sufiĉe bona por respondi tiun ĉi demandon, sed en tiu
speciala okazo li havis neniom da indico pri tio, kion lia cerbo pensis.

Harry levis la ŝultrojn mense. Tiel, kiel plato el metalo sur pordo estas farita
por esti puŝita, kaj tenilo por esti tirita, testo estas farita por esti
testita.

Li prenis folion el sia skribotablo, kaj komencis skribi. \\

\emph{Kara Vicdirektorino} \\

Harry paŭzis, pripensante; kaj poste li forĵetis la folion por preni alian kaj
eltiris alian milimetron da grafito el sia meĥanika krajono. Ĉi tiu meritis pli
detalan grafikan penon . \\

\emph{Estimata Vicdirektorino, Minerva McGonagall},

\emph{Aŭ al kiu ajn tio koncernas} :

\emph{Mi antaŭ nelonge ricevis vian leteron de akcepto al Herpŭrko, adresitan al
S-iĉo H. Potter. Verŝajne vi ne scias, ke miaj genetikaj gepatroj, James Potter
kaj Lily Potter (antaŭe Lily Evans), estas mortaj. Mi estis adoptita de la
fratino de Lily, Petunia Evans-Verre, kaj ŝia edziĉo, Mikael Verres-Evans.}

\emph{Mi estas ege interesita ĉeesti Herpŭrko'n, se tia loko efektive ekzistas.
Nur mia patrino, Petunia, diris ke ŝi scias pri magio, sed ŝi mem ne povas uzi
ĝin. Mia patriĉo estas tre skeptika, kaj mi mem estas necerta. Krome, mi ne
scias, kie akiri la librojn kaj la ekipaĵojn, kiuj estas listigitaj en via
letero de akcepto.}

\emph{Patrino menciis, ke vi sendis reprezentanton de Herpŭrko al Lily Potter (
tiutempe Lily Evans) por montri al ŝia familio, ke magio ekzistas, kaj mi
supozas, por helpi Lily'n akiri ŝian lernejan ekipaĵon. Se vi povus fari tion
por mia propra familio, tio estus tre helpa.}

\emph{Sincere},

\emph{Harry James Potter-Evans-Verres}.\\


Harry aldonis ilian aktualan adreson, kaj poste faldis la leteron, kaj enmetis
ĝin en koverton, kiun li adresis al Herpŭrko. Plia konsidero instigis lin akiri
kandelon, gutigi vakson sur la klapo de la koverto, kaj per plumpinton gravuri
la inicialojn H.J.P.E.V. Se li irus en la frenezon, li farus ĝin glore.

Poste, li malfermis sian pordon, kaj reiris malsupren. Lia patriĉo sidis en la
salono, legante libron pri altaj matematikoj, por montri kiom inteligenta li
estis, kaj sia patrino estis en la kuirejo, preparante iun el la favorataj
manĝaĵoj de lia patriĉo por montri kiom amanta ŝi estis. Tiel timigaj kiel
argumentoj povis esti, ne argumenti povis esti eĉ pli malbona.

``Panjo'', Harry diris en la nervoza silento, ``Mi estas testonta la hipotezon.
Laŭ via teorio, kiel mi sendas strigon al Herpŭrko ?''

Lia patrino turniĝis de la kuireja lavujo por rigardi lin, aspektante relative
ŝokita. ``Mi—mi ne scias; mi pensas ke vi nur devas uzi vian propran strigon.''

Tio devintus soni tre suspektinde— \emph{ho, do, ne estas iu ajn maniero por
testi vian teorion}—, sed la stranga certeco en Harry ŝajnis voli kroĉiĝi
ankoraŭ pli.

``Nu, la letero venis ĉi tien iel,'' diris Harry, ``do, mi nur skuos ĝin ekstere
kaj vokos 'letero por Herpŭrko!', kaj mi bone vidos, ĉu strigo prenas ĝin.
Paĉjo, ĉu vi volas veni kaj rigardi?''.

Lia patriĉo kapneis detale kaj daŭrigis legi. \emph{Evidente}, pensis Harry.
Magio estis hontinda aĵo, pri kio nur stultulo kredas. Se lia patriĉo iris por
testi la hipotezon, aŭ simple rigardi ĝin dum ĝi estis testita, tio estus kiel
asocii lin kun ĝi\ldots{}

Kiam Harry pasis tra la malantaŭa pordo al la ĝardeno, li subite ekkonsciis, ke
se strigo venus por preni la leteron, li havus problemojn klarigi tion al sia
patriĉo.

\emph{Sed—Nu—tio ne povas vere okazi, ĉu ne? Ne gravas, kion mia cerbo ŝajnas
kredi. Se strigo malsuprenirus por preni ĉi tiun koverton, mi havos zorgojn
multe pli gravajn ol la opinio de Paĉjo.}

Harry profunde enspiris kaj levis la koverton en la aeron.

Li glutis.

Ekkrii 'Letero por Herpŭrko!', tenante koverton alte en la aero en la mezo de
sia propra malantaŭa ĝardeno, estis fakte sufiĉe embarasa, nun kiam li pensis
pri tio.

\emph{Ne. Mi estas pli bona ol Paĉjo. Mi uzos la sciencan metodon, eĉ se tio
sentigas min stulta}.

``Letero—'' diris Harry, sed tio fakte eliris kiel flustra kvako.

Harry plifortigis sian volon kaj kriegis al la malplena ĉielo, ``\emph{Letero
por Herpŭrko! Ĉu mi povas havi strigon?}''

``Harry?'', demandis perpleksa ina voĉo de unu el la najbaroj.

Harry ekmallevis sian manon kvazaŭ ĝi estus en fajro kaj kaŝis la kovreton
malantaŭ sia dorso, kvazaŭ ĝi estus droga mono. Lia tuta vizaĝo varmiĝis pro
honto.

Maljuna vizaĝo de virino rigardis lin super la barilo, grizaj haroj eskapante el ŝia hararo. S-ino Figo$^{\textit{n:\ref{nomoj:figo}}}$, la okaza vartistino. ``Kion vi estas faranta, Harry ?''

``Nenio'', diris Harry per sufokita voĉo. ``Mi—nur testas vere stultan
teorion—''

``Ĉu vi ricevis akceptan leteron de Herpŭrko?''

Harry frostiĝis tuj.

``Jes,'' diris la lipoj de Harry, post mallonga momento. ``Mi ricevis leteron de
Herpŭrko. Ili diras, ke ili volas mian strigon antaŭ la 31-a de julio, sed—''.

``Sed vi \emph{ne havas} strigon. Kompatinda kara ! Mi ne povas imagi, kion ili
devis pensi por nur sendi la ordinaran leteron.''

Ĉifita brako etendiĝis super la barilo, kaj malfermis atenteman manon. Preskaŭ
sen pensi, Harry donis al ŝi la koverton.

``Lasu min zorgi pri tio, kara,'' diris S-ino Figo. ``Kaj en unu tiktako aŭ du, iu venos.''

Kaj ŝia vizaĝo malaperis malantaŭ la barilo.

Estis longa silento en la ĝardeno.

Poste infana voĉo diris, trankvile kaj mallaŭte: ``Kio?''
