\chapter{Kompari la realaĵon kun ĝiaj alternativoj}

``\lettrine{H}o Sinjoro!,'' diris la bufedistiĉo, rigardante Harry'n, ``ĉu li
estas—ĉu li povas esti—?''

Harry kliniĝis sur la verŝotablon de la Likanta Kaldrono tiel bone
kiel li povis, kvankam ĝi iris preskaŭ ĝis la pinto de liaj
brovoj. Tia demando meritis ke li faru kiel eble plej bone.

``Ĉu mi estas—Ĉu mi povas—eble—vi neniam scias—se mi \emph{ne} estas—sed
tial la demando estas— \emph{kiu?}''

``Estu mia animo benita'' flustris la maljuna bufedistiĉo. ``Harry
Potter\ldots{} Kiel honora.''

Harry palpebrumis, kaj poste respondis. ``Nu, jes, vi estas tute akrevida; la
plejparto de la homoj ne rimarkas tion tiel rapide—''

``Sufiĉas,'' Profesorino McGonagall diris. Ŝia mano streĉiĝis ĉirkaŭ
la ŝultro de Harry. ``Ne tedu la knabiĉon, Tom, ĉio tio estas nova por
li''.

``Sed, ĉu li estas la Knabiĉo?'' diris maljuna virino per tremanta
voĉo. ``Ĉu li estas Harry Potter?'' Kun skrapada sono, ŝi stariĝis el
sia seĝo.

``Doris—'' McGonagall diris avertante. La rigardo, kiun ŝi ĵetis
ĉirkaŭ la ĉambro, devintus sufiĉi por timigi iun ajn.

``Mi simple volas premi lian manon,'' La virino flustris. Ŝi kliniĝis
malalte kaj eligis ĉifitan manon, kiun Harry, sentante sin konfuza kaj
pli malkomforta ol neniam dum sia tuta vivo, premis zorge.

Larmoj falis el la okuloj de la virino sur iliajn kunprematajn
manojn. ``Mia nepiĉo estis Aŭroro$^{\textit{a:\ref{nomoj:aŭroro}}}$,'' ŝi
flustris al li. ``Li mortis en sep dek naŭ. Dankon, Harry Potter. Mi
dankas la ĉielon por vi''

``Nedankinde,'' Harry diris aŭtomate, kaj poste li turnis sian kapon
kaj ĵetis al Profesorino McGonagall, timigitan kaj petegantan rigardon .

Profesorino McGonagall frapis sian piedon sur la plankon tuj antaŭ la
komenco de la ĝenerala pelado. Tio faris sonon, kiu donis al Harry
novan referencon por la frazo ``Krako de Pereo'', kaj ĉiuj frostiĝis
tuj.

``Ni devas rapidi,'' Profesorino McGonagall diris per voĉo kiu sonis
perfekte normala.

Ili foriris el la drinkejo, sen iu ajn problemo.

``Profesorino?'', Harry diris, kiam ili estis en la korto. Li intencis
demandi pri tio, kio okazis, sed strange li trovis sin anstataŭ tio
starigi demandon tute malsimilan.  ``Kiu estis la pala viriĉo, ĉe la
angulo? La viriĉo kun tremantaj okuloj?''

``Hm?'' diris Profesorino McGonagall, aspektante iom surprizita; eble
ŝi ankaŭ ne atendis, ke li demandos tion. ``Tiu estis Profesoriĉo
Cirinus Ciuro$^{\textit{n:\ref{nomoj:ciuro}}}$. Li instruos Defendon kontraŭ
Malbonaj Artoj ĉi-jare en Herpŭrko''

``Mi havis la strangan senton ke li konis min\ldots'' Harry frotis
sian frunton. ``Kaj ke mi ne devis premi la manon al li.'' Kiel
renkonti iun, kiu estis amiko, iam, antaŭ ol io fariĝis drame
malbona\ldots Tio ne vere estis tiel, sed Harry ne sukcesis trovi la
ĝustajn vortojn. ``Kaj, kio \emph{estis}\ldots ĉio tio?''

Profesorino McGonagall donis al li strangan rigardon. ``S-iĉo
Potter\ldots, ĉu vi scias\ldots, kiom oni diris al vi\ldots pri kiel
viaj gepatroj mortis?''

Harry resendis konstantan rigardon. ``Miaj gepatroj estas vivantaj kaj
sanaj, kaj ili ĉiam rifuzis paroli pri kiel miaj \emph{genetikaj}
gepatroj mortis. Pro tio mi deduktis, ke tio ne estis bona.''

``Admirinda fideleco,'' diris Profesorino McGonagall. Ŝia voĉo
mallaŭtiĝis. ``Tamen, tio iom dolorigas aŭdi vin diri tion tiel. Lily
kaj James estis miaj amikoj.''

Harry rigardis for, subite honta. ``Mi bedaŭras,'' Li diris per
eta voĉo.``Sed mi \emph{havas} Patriĉon kaj Patrinon. Kaj mi scias ke mi
nur malfeliĉigus min per kompari ĉi tiun realon kun\ldots iu
perfekta, kiun mi konstruintus per mia imago.''

``Tio estas nekredeble saĝa,'' Profesorino diris kviete. ``Sed viaj
genetikaj gepatroj mortis vere bone fakte, protektante vin.''

\emph{Protektante min?}

Io stranga trafis la koron de Harry. ``Kio\ldots okazis?''

Profesorino McGonagall suspiris. Ŝia bastono frapetis la frunton de
Harry kaj lia vido fariĝis malklara dum momento. ``Io simila al
maskovesto,'' ŝi diris, ``tiel ke tio ne okazu denove, ne antaŭ ol vi
estos preta.''  Poste ŝia bastono leviĝis denove, kaj frapetis trifoje
brikan muron\ldots

\ldots kiu kaviĝis kaj plilarĝiĝis kaj etendiĝis kaj ektremis por
krei gigantan arkadon, malkaŝante longan vicon da butikoj kun signoj
reklamante kaldronojn kaj drakajn hepatojn.

Harry ne palpebrumis. Tio ne estis kvazaŭ iu estis alformiĝanta en
katon.

Kaj ili marŝis antaŭen, kune, trans la sorĉa mondo.

Estis komercisto vendante resaltajn botojn (``Faritaj el vera
Flubber!''), kaj ``tranĉiloj +3! forkoj +2! kulero kun +4 aldonaĵo!''
Estis okulvitroj, kiuj ŝanĝis ĉion, kion vi rigardas en verdaĵon, kaj
gamo da komfortaj brakseĝoj kun elĵetseĝoj por la okazo de krizo.

La kapo de Harry ne ĉesis turniĝi, turniĝi kvazaŭ ĝi provis malŝraŭbi
sin el lia kolo. Tio estis kiel marŝi trans la sekcio de magiaj
artikloj de la libro de reguloj de \emph{Altnivelaj Karceroj kaj
Drakoj} (li ne ludis la ludon, sed li ŝatis legi la librojn de
reguloj). Harry senespere ne volis manki iun ajn aĉeteblan objekton,
por la okazo ke ĝi estus unu el la tri aĵoj, kiujn oni bezonas por
plenumi la ciklon de infinitaj sorĉ\emph{deziroj}.

Poste Harry ekvidis ion, kio tute senpense deturnis lin de la
Vicdirektorino kaj farigis lin iri direkte al butiko. Iu butiko, kies
butikfronto estis farita el bluaj brikoj kaj havis ornamaĵojn el
bronzo. Li revenis al la realo nur kiam la Profesorino McGonagall
staris ĝuste antaŭ li.

``S-iĉo Potter?'' ŝi diris.

Harry palpebrumis, kaj poste ekkonsciis tion kion li ĵus faris. ``Mi
bedaŭras!  Mi forgesis dum momento ke mi estis kun vi anstataŭ mia
familio.''  Harry gestis al la fenestro de la butiko, kiu eksponis
fajrajn literojn, kiuj brilis kaj kvankam ili estis malproksime,
literumis \emph{Brilaj Libroj de Bigbam}. ``Kiam vi pasas apud butiko
de libroj, kiun vi ne ankoraŭ vizitis, vi devas eniri en ĝin kaj
rigardi. Tio estas la regulo de la familio.''

``Tio estas la plej Korvunga~$^{\textit{n:\ref{nomoj:korvungo}}}$ aĵo, kiun mi iam aŭdis.''

``Kio?''

``Nenio. S-iĉo Potter, via unua halto estos al Gringoto, la banko de la
sorĉa mondo. La kofro de via genetika familio estas tie, kun la
heredaĵo, kiun via genetika familio lasis al vi, kaj vi bezonos monon
por aĉeti la studmaterialojn.'' Ŝi suspiris. ``Kaj, mi supozas ke iom
da mono por aĉeti librojn povus esti ekskuzita. Eĉ se vi devus atendi
iom. Herpŭrko havas sufiĉe larĝan bibliotekon pri magiaj
temoj. Kaj la turo en kiu, mi forte suspektas, vi loĝos havas sian
propan bibliotekon pli ĝenerala. Ĉiuj libroj kiujn vi aĉetus nun,
probable estus duplikatoj''

Harry kapjesis, kaj ili daŭrigis ilian marŝadon.

``Min ne miskomprenu, tio estas \emph{bonega} distro,'' Harry diris
dum lia kapo daŭre turniĝas, ``eble la plej bona distro, kiun iu iam
provis al mi, sed ne pensu ke mi forgesis pri nia atendanta diskuto.''

Profesorino McGonagall suspiris. ``Via gepatroj—aŭ via patrino
almenaŭ—eble estas tre saĝaj por ne informi vin.''

``Do, vi deziras ke mi povu resti en beata nescio? Estas certa
difekto en tiu ĉi plano, Profesorino McGonagall.''

``Mi supozas ke tio estus iom senutila,'' la sorĉistino diris firme,
``kiam iu ajn en la strato povas rakonti la historion al vi. Bonege''

Kaj ŝi rakontis al li pri Li-Kiun-Vi-Ne-Nomu, la Mastro de la
Tenebroj, Voldemort.

``Voldemort?'' Harry flustris. Tio devintus esti amuza, sed tio ne
estis. La nomo brulis kiel malvarma sento, senkompata, diamanta
klareco, martelo el pura titanio malsuprenirinta sur amboso el
karno. Malvarma tremeto iris tra Harry ĵus kiam li prononcis la nomon,
kaj li decidis tie ĉi kaj nun ke li uzos pli sekuran termon kiel
Vi-Scias-Kiun.

La Mastro de la Tenebroj ventegis sur la sorĉa Britio, kiel sovaĝa
lupo, elŝirante kaj disŝirante la teksaĵon de ilia ĉiutaga vivo. Aliaj
landoj tordis iliajn manojn sed hezitis interveni, ĉu pro apatia
egoismo, ĉu pro simpla timo, ĉar por kiu ajn estintus la unua el ili
kontraŭ la Mastro de la Tenebroj, ties paco estintus la sekva celo de
lia teruro.

(\emph{La efiko de la spektanto}, pensis Harry, pensante pri la
eksperimento de Latane kaj Darley, kiu montris ke vi pli probable
ricevus helpon, se vi havus epilepsiajn konvulsiojn antaŭ unu persono
ol antaŭ tri. \emph {Disvastigo de respondeco, ĉiuj esperante, ke iu
alia agu unue.})

La Morto-Manĝantoj$^{\textit{a:\ref{nomoj:manĝantoj}}}$ sekvis la poststrion de la
Mastro de la Tenebroj, kaj el ilia avangardo estis kadavrovoraj
vulturoj por remalfermi vundojn, aŭ serpentoj por mordi kaj
malfortigi. La Morto-Manĝantoj ne estis tiel teruraj kiel la Mastro de
la Tenebroj, sed ili estis teruraj, kaj ili estis multaj.  Kaj la
Morto-Manĝantoj manipulis pli ol bastonoj; estis riĉeco inter tiuj
maskaj rangoj, kaj politika povo, kaj sekretoj uzitaj kiel ĉantaĝoj,
por paralizi la societon, kiu mem provis protekti sin.

Maljuna kaj respektita ĵurnalisto, Jermi Vible, petis pli grandajn
impostojn kaj konskripcion. Li ekkriis ke estis absurda ke multaj
kurbiĝis pro la timo de malmultaj. Lia haŭto, nur lia haŭto, estis
retrovita je la sekva mateno, apud la haŭtoj de sia edzino kaj de siaj
du filinoj. Ĉiuj deziris ke io plia estu farita, kaj neniu aŭdacis
ekstari por proponi ĝin. Ĉiuj, kiuj pleje rezistis, fariĝis la sekvaj
ekzemploj.

Ĝis kiam la nomoj de James kaj Lily Potter supreniris al la pinto de
tiu ĉi listo.

Kaj tiuj du povintus morti kun iliaj bastonoj en iliaj manoj, kaj ne
bedaŭri ilian elekton, ĉar ili estis herooj; sed ili havis infanon,
ilia filiĉo, Harry Potter.

Larmoj aperis en la okuloj de Harry. Li viŝis ilin pro kolero aŭ
malespero, \emph{Mi ne konis tiujn personojn, ne vere, ili ne estas
miaj gepatroj} nun, \emph{estus sensenca sin senti tiel malgaja pri
ili—}

Kiam Harry finis ĝemplori en la robo de la sorĉistino, li rigardis
supren, kaj sentis sin iom pli bona kiam li vidis ke ankaŭ estis
larmoj en la okuloj de Profesorino McGonagall.

``Do kio okazis?'' Harry diris, la voĉo tremanta.  ``La Mastro de la
Tenebroj iris al la Kavo de Godriko$^{\textit{n:\ref{nomoj:grifindoro}}}$,''
Profesorino McGonagall diris per flustro. ``Vi devintus esti kaŝitaj,
sed vi estis perfide trompitaj. La Mastro de la Tenebroj mortigis
James'n, kaj li mortigis Lily'n, kaj li venis fine al vi, al via
beblito. Li ĵetis la Mortigan Malbenon al vi, kaj tio estis tiam, kiam
ĉio finis. La Mortiga Malbeno estas farita el pura malamo, kaj ĝi
frapas rekte la animon, distranĉante ĝin de la korpo. Ĝi ne povas esti
ŝtopita, kaj tiu, kiun ĝi frapas, mortas. Sed vi postvivis. Vi estas
la sola persono, kiu iam ajn postvivis ĝin. La Mortiga Malbeno
resaltis kaj frapis la Mastron de la Tenebroj, lasante nur la brulitan
ostaron de sia korpo, kaj cikatron sur via frunto. Tio estis la fino
de la teruro, kaj ni estis liberaj. Tio ĉi, Harry Potter, estas kial homoj
volas vidi la cikatron sur via frunto, kaj kial ili volas premi la
manon al vi.''

La ventego da larmoj, kiu estis pasinta tra Harry elĉerpis ĝis lia
lasta larmo; li ne povis plori plus, li estis fininta.

(Kaj ie en la fundo de lia menso, estis eta, eta peco da konfuzo,
sento pri io malĝusta pri tiu rakonto; kaj tio devintus esti parto de
la arto de Harry, kiu permesis lin rimarki tiun etan senton, sed li
estis distrita. Pri tio estis malgaja regulo, ke kiam vi pleje bezonas
la arton de raciisto, estas kiam vi pleje emas forgesi ĝin.)

Harry foriris de la flanko de Profesorino McGonagall. ``Mi devos
pripensi pri tio,'' li diris, provante teni sian voĉon sub
kontrolo. Li fiksrigardis siajn ŝuojn. ``Um, vi povas nomi ilin miaj
gepatroj, se vi volas, vi ne bezonas diri 'genetikaj gepatroj' aŭ io
ajn. Mi opinias ke ne estas kialo pro kiu mi ne povas havi du
patrinojn kaj du patriĉojn.''

Profesorino McGonagall ne faris iun ajn sonon.

Kaj ili marŝis kune silente, ĝis kiam ili alvenis antaŭ granda
konstruaĵo blanka kun vastaj pordoj el bronzo, super kiuj estis
skulpitaj vortoj literumante \emph{Banko
  Gringoto$^{\textit{n:\ref{nomoj:gringoto}}}$.}
