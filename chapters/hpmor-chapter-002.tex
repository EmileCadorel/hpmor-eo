\chapter{ĉio, kion mi kredas estas falsa}

\lettrinepara[ante=“]{B}{one}, nur por esti klara'', Harry diris, ``Se la
profesorino ŝvebigas vin, Paĉjo, kiam vi scias ke vi ne estas ligita
al iu ajn drato, tio estos sufiĉa pruvo. Vi ne ŝanĝos vian opinion,
kaj ne diros ke tio estas nur ruzo de magiisto. Tio ne estus lojale
ludi. Se vi vin sentas tiele, vi devas diri tion nun, kaj ni povos
eltrovi alian eksperimenton anstataŭan.''

La patriĉo de Harry, Profesoriĉo Mikael Verres-Evans rulis siajn okulojn. ``Jes, Harry.''

``Kaj vi, Panjo, via teorio diras ke la profesorino devus kapabli
fari tion, kaj se tio ne okazas, vi rekonos ke vi estis
eraranta. Nenio, pri ke la magio ne funkcias kiam homoj estas
skeptikaj pri ĝi, aŭ io ajn simila.''

Vicdirektorino Minerva McGonagall estis rigardanta Harry'n kun
perpleksa aspekto. Ŝi aspektis tute sorĉa en sia nigra robo, kaj sub
sia pinta ĉapelo, sed kiam ŝi parolis, ŝi sonis formala kaj skota,
kio tute ne taŭgis la stilon.  Unuavide, ŝi aspektis kiel iu, kiu
rikanas kaj metas bebojn en kaldronon, sed la tuta efiko estis
ruinigita tuj kiam ŝi malfermis la buŝon. ``Ĉu tio sufiĉas,
S-iĉo Potter?'', ŝi diris. ``Ĉu mi devas komenci, kaj demonstri?''

``\emph{Sufiĉas}? Propable ne,'' Harry diris. ``Sed almenaŭ, tio helpos. Bonvolu, komencu, Vicdirektorino.''

``Simpla Profesorino sufiĉos'', ŝi diris, kaj poste, ``\emph{Flugapika Leviosu$^{\textit{a:\ref{nomoj:leviosu}}}$}.''

Harry rigardis al sia patriĉo.

``Ho'', Harry diris.

Lia patriĉo rigardis malsupren al li. ``Ho'', lia patriĉo eĥis.

Poste, la profesoriĉo Verres-Evans rigardis malsupren Profesorinon
McGonagall. ``Konsentite, vi povas delasi min nun.''

Lia patriĉo estis mallevigita zorge sur la teron.

Harry kun unu mano hirtigis sian hararon. Eble tiu estis la stranga
parto en li, kiu estis jam konvinkita, sed\ldots ``Tio estas iom
kontraŭ-klimaksa,'' Harry diris. ``Oni povus pensi, ke estus ia pli
drama mensa okazaĵo asociita kun la ĝisdatigo per observado de
infinitezima probablo—'' Harry haltis. Panjo, la sorĉistino, kaj eĉ
lia paĉjo ĵetis al li \emph{tiun rigardon}, denove. ``Mi volas diri,
kun ekscii ke ĉio, kion mi kredas, estas malĝusta.''

Serioze, tio devintus esti pli drama. Lia cerbo devintus forĵeti
sian nunan stokon da hipotezoj pri la universo, neniu el tiuj permesis
ke tio okazas. Sed anstataŭ tio, lia cerbo simple ŝajnis daŭrigi
normale. \emph{Konsentite, mi vidis profersorinon de Herpŭrko skui
sian bastonon kaj farigi mian patriĉon flugi en la aero, kaj kio nun ?}

La sorĉistino estis ridetanta bonvole al ili, aspektante tute amuzita. ``Ĉu
vi ŝatas plian demonstron, S-iĉo Potter?''

``Vi ne estas devigata'', Harry diris. ``Ni plenumis definitivan
eksperimenton. Sed\ldots''. Harry hezitis. Li ne povis malhelpi sin. Estis
justa kaj deca esti scivola. ``Kion alian vi \emph{povas} fari?''

Profesorino McGonagall aliformiĝis en katon.

Harry retropaŝis sen pripensi, kontraŭpedalante tiel rapide, ke li
stumblis sur vaga pilo da libroj, kaj poste li alteriĝis severe sur
sia pugo kun klako. Liaj manoj iris malsupren por kapti lin, sen
sufiĉe sukcesi, kaj li sentis varmegan doloron en sia ŝultro kiam la
pezo falis sen subteno.

Tuj, la eta katino reŝanĝiĝis en virinon en robo. ``Mi bedaŭras,
S-iĉo Potter,'' diris la sorĉistino, sonante sincera, kvankam la
angulo de siajn lipojn ektremis supren. ``Mi devintus averti vin''

Harry prenis mallongajn anhelojn. Lia voĉo eliris
sufoke. ``\emph{Vi ne povas FARI tion!}''

``Tio simple estas Transfiguro$^{\textit{a:\ref{nomoj:transfiguro}}}$,'' diris Profesorino McGonagall. ``Animagus transformo, por esti ekzakta.'' 

``Vi ŝanĝis en katon ! Etan katon ! Vi malrespektis la principon de
Konservado de Energio ! Ĝi ne estas arbitra principo, ĝi estas
implikita per la formo de la Hamiltoniana kvantumo ! Forjêti ĝin
detruas unitarecon kaj tiel vi finas kun superluminaj signaloj. Kaj
katoj estas komplikaj ! Homa menso simple ne povas bildigi la tutan
anatomion de kato kaj, kaj la tutan biokemion de kato, kaj kio pri la
\emph{neŭrologio} ? Kiel vi povas daŭrigi \emph{pensi} kun cerbo, kies
grandeco egalas tiu de kata cerbo?''

La lipoj de Profesorino McGonagall estis tremantaj pli forte nun. ``Magio.''

``Magio \emph{ne sufiĉas} por fari tion ! Vi devas esti dio !''

Profesorino McGonagall palpebrumis. ``Tio estas la unuan fojon ke iu nomas min \emph{tiel}.''

La vidado de Harry iĝis malklara, kaj sia cerbo komencis kompreni
tion, kio ĵus rompiĝis. La tuta ideo de unuigita universo kun
simplaj matematikaj principoj, ĉio tio estis ĵetita en la
rubujon ; la tuta nocio de \emph{fiziko}. Tri mil jaroj da solvado de
komplikajn aĵojn en pli malgrandajn pecojn, por malkovri ke la muziko
de planedoj estis la sama melodio ol falanta pomo, kaj por trovi ke la
veraj leĝoj estis perfekte universalaj, kaj ke ne ekzistis escepto ie
ajn, kaj ke ili prenis la formon de simplaj matematikaj principoj
regantaj la malgrandajn partojn, \emph{por ne mencii la fakton} ke
menso estis la cerbo, kaj la cerbo estis farita el neŭronoj, kaj ke la
cerbo estis tio, kio homo estas—

Kaj poste, virino ŝanĝiĝis en katon, des pli malbone por ĉio tio.

Centoj da demandoj batalis por la prioritato de la lipoj de Harry, kaj
gajninto verŝis: ``Kaj, kaj kia sorĉkanto \emph{Flugapika Leviosu}
estas? Kiu elpensas la vortojn de tiu sorĉo, bebo ?''

``Tio sufiĉas, S-iĉo Potter,'' Profesorino McGonagall diris akre, kvankam
siaj okuloj brilis kun subpremita plezuro. ``Se vi deziras lerni pri
magio, mi sugestas ke ni kompletigu paperojn por ke vi povu iri al
Herpŭrko.''

``Bone,'' Harry diris, iom konfuza. Li ordigis siajn pensojn. La
Marŝado de Racio simple devis rekomenci, nur tio ; Ili ankoraŭ havis
la eksperimentan metodon kaj tio estis la grava afero.

``Do, Kiel mi iras al Herpŭrko?''

Sufokita ridado eskapis la buŝo de Profesorino McGonagall, kvazaŭ ĝi estis
eltirita el ŝi per pinĉilo.

``Ne tiel rapide, Harry'', lia patriĉo diris. ``Ĉu vi memoras kial vi ne
iris al la lernejo ĝis nun? Kio pri via stato?''

Profesorino McGonagall turniĝis por alfronti Mikael'n. ``Lia stato? Kio estas?''

``Mi ne dormas bone'', Harry diris. Li skuis siajn manojn
senpove. ``Mia dorma ciklo havas daŭron de dudek ses horoj, mi ĉiam
ekdormas je du horoj pli malfrue ĉiutage. Mi ne povas ekdormi pli frue
ol \emph{tio}. Je la deka vespere, je la noktmezo, la dua nokte, la
kvara nokte, ĝis tio faras la ĉirkaŭon de la horloĝo, eĉ se mi provas
veki frue, tio ne faras diferencojn kaj mi estas vrako dum la tuta
tago. Jen estas kial mi ne estis iranta al normala lernejo ĝis nun''

``Unu el la kialoj'' diris lia patrino. Harry ĵetis al ŝi ekrigardaĉon.

McGonagall faris longan \emph{hmmmm}. ``Mi ne memoras jam antaŭe aŭdi
tian aferon\ldots{}'', ŝi diris malrapide. ``Mi kontrolos kun S-ino
Pimfito$^{\textit{n:\ref{nomoj:pimfito}}}$ por vidi ĉu ŝi konas rimedon''. Post,
ŝia vizaĝo lumiĝis. ``Ne, mi estas certa, ke tio ne estos problemo—Mi
trovos solvon ĝustatempe. Nun,'' Kaj ŝia rigardo akriĝis denove,
``Kiuj estas la \emph{aliaj} kialoj?''

Harry ĵetis rigardon al siaj gepatroj. ``Mi estas konscienca oponanto
kontraŭ la deviga principo por infanoj, pro ke mi ne devas suferi pro
la nefunkcianta lerneja sistemo, kiu ne provizas instruistojn aŭ
studajn materialojn eĉ de minimume taŭga kvalito.''

Ambaŭ la gepatroj de Harry hurlis per ridado pro tio, kvazaŭ ili
pensis ke tio estis tute granda ŝerco. ``Ho'' diris la patriĉo de Harry,
kun brilaj okuloj, ``Ĉu tio estas, pro kio vi mordis vian matematikan
instruistinon en via tria studjaro.''

``\emph{Ŝi ne sciis tion, kio estas logaritmo!}''

``Evidente'', subtenis la patrino de Harry. ``Mordi ŝin estis tre matura
respondo al tio.''

La patriĉo de Harry kapjesis. ``Bone konsiderita politika ago por trakti la
problemon de instruistoj kiuj ne komprenas logaritmon.''

``\emph{Mi havis sep jarojn!} Kiom longe vi daŭrigos paroli pri tio?''

``Mi scias'', diris sia patrino simpatie, ``Vi mordis \emph{unu} matematikan
instruiston kaj ili neniam lasos vin forgesi tion, ĉu ne?''

Harry turniĝis al Profesorino McGonagall. ``Jen ! Vi vidas tion, kion mi
devas toleri?''

``Pardonu min,'' diris Petunia, antaŭ ol ŝi forkuris tra la malantaŭa
pordo al la ĝardeno, de kie ŝia ridado estis klare aŭdebla.

``Estos, ha, estos'', Profesorino McGonagall ŝajnis havi kelkajn
problemojn por paroli pro iu kialo aŭ alia. ``Ne estos mordo de
instruistoj en Herpŭrko, ĉu tio estas klara, S-iĉo Potter?''

Harry kapjesis dum li rigardis ŝin. ``Bone, Mi ne mordos iun, kiu ne mordis min antaŭe''

Profesoro Mikael Verres-Evans ankaŭ devis forlasi la ĉambron nelonge post aŭdi ĉi tion.

``Nu,'' Profesorino McGonagall suspiris post kiam la gepatroj de Harry
reakiris iliajn sensojn, kaj revenis. ``Nu, Mi opinias, en ĉi tiuj
cirkonstancoj, ke mi devus eviti preni vin por aĉeti viajn
studmaterialojn ĝis unu tago aŭ du antaŭ la komenco de la klasoj.''

``Kio ? Kial ? La aliaj infanoj jam konas la magion, ĉu ne? Mi devas
komenci rekapti mian malfruon tuj!''

``Estu trankvila, S-iĉo Potter,'' respondis Profesorino McGonagall,
``Herpŭrko tute kapablas instrui la bazojn. Kaj mi suspektas, S-iĉo
Potter, ke se mi lasus vin sola dum du monatoj kun viaj studaj libroj,
eĉ sen bastono, kiam mi revenos al ĉi tiu domo, mi trovus nur krateron
liberiganta purpuran fumon, senhoman urbon ĉirkaŭ ĝi, kaj plagon da
flamantaj zebroj terurantaj tion, kio restos de la Anglujo.''

La patrino kaj la patriĉo de Harry jesis per perfekta unisono.

``\emph{Panjo!, Paĉjo!}''
