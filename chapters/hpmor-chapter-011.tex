\chapter{Omake dosieroj 1,2,3}

\begin{center}\rule{3in}{0.4pt}\end{center}

\textbf{OMAKE\footnote{Omake estas ne kanona ekstraĵo} DOSIERO \#1:} {\hpfont 72
    Horoj antaŭ Venko}

(Alianome ``Kio Okazus se Vi Ŝanĝus Harry'n Sed Lasus Ĉiujn Aliajn Karakterojn Simile'')

Dumbledore super sia skribotablo rigardis la junan Harry'n,
scintiladanta per iu afabla maniero. La knabo venis al li kun terura
intensa rigardo sur lia infana vizaĝo—Dumbledore esperis ke kio ajn
tio afero estis, tio ne estis \emph{tro} serioza. Harry estis multe
tro juna por ke la elprovoj de sia vivo jam komencas. ``Pri kio vi
deziris paroli kun mi, Harry?''

Harry James Potter-Evans-Verres kliniĝis antaŭen sur lia seĝo, ridetante
sinistre. ``Lernejestro, mi havis akran doloron je mia cikatro dum la
Bankedo de Ordigado. Konsiderante kiel kaj kie mi akiris tiun
cikatron, tio ne ŝajnis kiel la speco de aĵo, kiun mi nur povas
ignori. Mi pensis unue ke tio estis pro la Profesoro Skoldo, sed mi
sekvis la eksperimentan metodon de Bacon, kiu estas trovi la staton de
la ĉeesto kaj de la neesto de la fenomono, kaj mi determinis ke mia
cikatro dolorigis se kaj nur se mi frontas la malantaŭon de la kapo de
la Profesoro Ciuro, kio ajn estas sub sia turbano. Kiam tio
\emph{povas} esti io nenoca, mi pensis ke ni devus provizore supozi la
plej malbonan, ke tio estas Vi-Scias-Kiu—atendu, ne aspektu tiel
ŝokita, tio estas fakte nekredebla ŝanco—''

\begin{center}\rule{3in}{0.4pt}\end{center}

\textbf{OMAKE DOSIERO \#2:} {\hpfont Mi ne timas la Mastrojn de la Tenebroj}

\begin{quote}
  Tiu estis la originala versio de la Ĉapitro 9. Tiu estis anstataŭita
  ĉar—kiam multe da legantoj ŝatis ĝin—multe da aliaj legantoj havis
  masivajn alergiojn al kantoj en fana-fikcioj, pro kialoj, kiuj ne
  devus esti tro komplikaj. Mi ne volas foririgi legantojn antaŭ ol
  ili atingas la Ĉapitron 10.

  Lee Jordan estas la kamarado ŝercema de Fred kaj George (en la
  kanono). ``Lee Jordan'' sonis kiel Mugle naskita nomo al mi,
  implikanta ke li kapablus instrui al Fred kaj George melodion kiun
  Harry konus. Tio ne estis tiel evidanta al iuj legantoj kiel tio
  estis al via aŭtoro
\end{quote}

\begin{center}\rule{3in}{0.4pt}\end{center}

Drako iris al Serpentimo, kaj Harry spiris etan suspiron de
kvietigo. Tio ŝajnis kiel certa aĵo, sed vi neniam scias, kiu eta
evento povas renversi la paŝon de via ĉefa plano.

Ili proksimiĝis la 'P' nun\ldots''

Kaj ĉirkaŭ la tablo de Grifindoro, estis murmurita konversacio.

\emph{``Kaj se li ne amas ĝin?''}

``*Li ne rajtas ne ami ĝin—*''

\emph{``—ne post la bubaĵo kiun li faris—''}

\emph{``—Nevilo Longafundo, lia nomo estis—''}

\emph{``—Li estas celo tiel ĝusta kiel ĝusta celo povas esti nun.''}

\emph{``Konsentite. Simple certigu ke vi ne forgesis vian parton.''}

\emph{``Ni ripetis tiun sufiĉe ofte—''}

\emph{``—Dum la lastaj tri horoj.''}

Kaj Minerva McGonagall, de kie ŝi staris je la parolanta podio de la
Ĉefa Tablo, rigardis malsupren al la sekva nomo de sia listo.

\emph{Bonvolu ne lasu lin esti en Grifindoro bonvolu ne lasu lin esti
  en Grifindoro HO BONVOLU ne lasu lin esti en Grifindoro\ldots} Ŝi
prenis profundan spiron, kaj vokis:

``Potter, Harry!''

Estis sibuta silento en la ĉambrego kiam ĉiuj la murmuraj konversacioj
haltis.

La silento estis rompita per horora zuma bruo kiu modulis kaj ŝanĝis
en abomeninda moko de muzika melodio.

La kapo de Minerva ekskuis ĉirkaŭe, ŝokita, kaj ŝi identigis la zuman
bruon kiel venanta el la direkto de Grifindoro, kie ili estis
\emph{staranta sur la tablo} blovante en ia eta aparato, kiun ili
tenis kontraŭ iliaj lipoj. Ŝia mano komencis kapti sian bastonon, por
\emph{Silenciu} multe da ili, sed alia sono haltigis ŝin.

Dumbledore estis subridanta.

La okuloj de Minerva reiris al Harry Potter, kiu ĵus komencis foriri
la vicon antaŭ ol li stumblis kaj haltis.

La juna knabo rekomencis marŝi, movante siajn krurojn per strangaj
balantaj movoj, kaj svingante siajn brakojn tien kaj reen kaj klakante
siajn fingrojn sinkrone kun ilia muziko.

\emph{Je la melodio de ``Ĉasistoj de Fantomoj~\footnote{\emph{Ghostbusters}
    en la angla}''}

\emph{(Ludita per zumilo per Fred Kaj George Wizle, kaj kantita per
  Lee Jordan.)}

.

\emph{Ĉu estas Mastro de la Tenebroj proksime? Ne bezonas timi, Kiun
  vi vokos?}

``HARRY POTTER!''

Kriis Lee Jordan, kaj la ĝemeloj Wizle faris triumfan koruson.

\emph{Kun Mortiga Malbeno? Nu tio povas esti pli malbona. Kiun vi vokos?}

``HARRY POTTER!''

Estis multe pli da voĉoj kriantaj tiun ĉi fojon.

La Wizle Hororuloj eksonigis ampleksan hurlon, nun akompanata de
kelkaj pli aĝaj Mugle naskitaj uloj, kiuj estis kreinta ilian propran
malgrandan aparaton, aliformigita de la manĝilaro de la lernejo
sendube. Kiam ilia muziko atingis sian kontraŭ-kulminon, Harry Potter
kriis :

\emph{Mi ne timas Mastrojn de la Tenebroj!}

Estis huroo tiam, speciale el la tablo de Grifindoro, kaj pli da
lernantoj kreis ilian propran kontraŭ-muzikan instrumenton. La abomena
zumado fariĝis duoble pli laŭta, kaj komencis alian malbelegan
kresĉendon:

\emph{Mi ne timas Mastrojn de la Tenebroj!}

Minerva ekrigardis al la ambaŭ flankoj de la Ĉefa Tablo, tima pri
rigardi, sed kun tro bona nocio de kio ŝi vidontus.

Trelaŭne ĉiariskeme ventilumis sin, Flirtiko observis kun scivolemo,
Hagrid aplaŭdis laŭ la muziko, Sproso aspektis severa, kaj Ciuro
fiksrigardis la knabon kun sarkasma amuzo. Direkte je ŝia maldekstro,
Dumbledore zumis; kaj direkte je ŝia dekstro, Skoldo tenis sian
malplenan pokalon da vino, kun blankaj fingrartikoj, tiel forte ke la
dika arĝento estis malrapide deformiĝanta.

\emph{Nigraj roboj kaj maskoj? Neebla tasko? Kiun vi vokos?  HARRY
  POTTER!}

\emph{Giganta Fajr-Simio? Maljuna vesperto en mantelo? Kiun vi vokos?
  HARRY POTTER!}

La lipoj de Minerva ŝanĝiĝis en fortikan linion blankan. Ŝi havos
vortojn kun ili pri tiu lasta parto, se ili pensis ke ŝi estis senpova
pro tio ke estis la unua tago de lernejo kaj pro tio ke Grifindoro ne
havis poentojn por forpreni. Se li ne zorgis pri punklasojn, tiam ŝi
trovos ion alian.

Poste, kun subita anhelo de teruro, ŝi rigardis je la direkto de
Skoldo, \emph{certe} li konsciis ke la knabo Potter devis havi neniun
ideon, pri kiu tio estis parolanta—

La vizaĝo de Severus iris preter kolerego al ia agrabla
indiferenteco. Febla rideto ludis sur siaj lipoj. Li rigardis al la
direkto de Harry Potter, ne de la tablo de Grifindoro, kaj liaj manoj
tenis la ĉifan reston de tiu, kiu estis pokalo de vino antaŭe.\ldots

Kaj Harry marŝis antaŭen svigante siajn brakojn kaj krurojn laŭ la
movoj de la danco de \emph{Ĉasistoj de Fantomoj}, gardante rideton sur la
vizaĝo. Tiu estis granda aranĝado, kiu trafis lin komplete per
surprizo. La malplej kiun li povis fari estis agi kune kaj ne runigi
tiun.

Ĉiuj hurais lin. Tio farigis lin senti tute varma ene kaj iel abomena
je la sama tempo.

Ili hurais lin por labroro kiun li faris kiam li havis unu
jaron. Laboro kiun li ne tute finis. Ie, iel, la Mastro de la Tenebroj
estis ankoraŭ vivanta. Ĉu ili estus huranta lin same tiel forte, se ili
scius tion?

Sed la povo de la Mastro de la Tenebroj \emph{estis} detruita unu
fojon.

Kaj Harry protektus ilin denove. Se estus fakte profetaĵo kaj ke temus
pri tio, kion ĝi diris. Nu, fakte sen konsideri tion, kion iu ajn
diabla profetaĵo diris.

Ĉiuj tiuj homoj kredis en li kaj hurais lin—Harry ne povis elporti ke
tio estu falsa. Ekbrilis kaj velki kiel multe da aliaj
mirinfanoj. Esti seniluziiga ulo. Malsukcesi konformi al sia reputacio
kiel simbolo de la Lumo, ne gravas kiel li akiris tiun. Li, absolute,
pozitive-, ne gravas kiom da tempo tio prenos, kaj eĉ se tio mortigos
lin-, plenumos iliajn atendojn. Kaj tiam daŭrigos por \emph{superi}
tiujn atendojn, por ke homoj miris, rigardante malantaŭen, ke ili unue
demandis tiel malmulte de li.

Kaj li kriis la mensogon kiun li inventis ĉar ĝi funkciis bone kaj la
kanto vokos ĝin:

\emph{Mi ne timas Mastrojn de la Tenebroj! Mi ne timas Mastrojn de la Tenebroj!}

Harry faris la lastan paŝon al la Ordiganta Ĉapelo dum la muziko
finiĝis. Li klinis sin al la Ordeno de la Ĥaoso, je la tablo de
Grifindoro, kaj tiam li turniĝis kaj klinis sin al la alia flanko de
la ĉambrego, kaj atendis ĝis la aplaŭdoj kaj subridojn malaperis\ldots

\begin{center}\rule{3in}{0.4pt}\end{center}

\textbf{OMAKE DOSIERO \#3:} {\hpfont Alternativaj finoj de -Memkonscio-}

\begin{quote}
  La ofero pri diri la tutan intrigon al iu ajn kiu divenis tion kio
  'neniam okazis antaŭe' spronis \emph{multe} da interesaj provoj. La
  unua omake malsupre estas prenita direkte el miaj persone preferaj
  respondoj, de Meteoricshipyards. La dua baziĝas sur la sugesto de
  Kazuma por 'kio neniam okazis antaŭe', la tria sur kuniĝo de
  yoyoente kaj dougal74, la kvara sur la recenzo de la ĉapitro 10 de
  wolf550e. La unu kiu komencas kun 'K', kaj la unu direkte super tiu,
  estas de DarkHeart81. La aliaj estas miaj propraj. Iu ajn kiu volas
  preni unu el miaj propraj ideoj kaj daŭrigi ĝin, precipe la lasta,
  estas bonvena por fari tion.  Kaj antaŭ ol mi akiras 100 indignajn
  plendojn, jes, mi estas tute konscia ke la leĝdona korpo en la
  UR\footnote{Unuiĝinta Reĝlando} estas la Ĉambro de Komunuloj en la
  Parlamento.
\end{quote}

\begin{center}\rule{3in}{0.4pt}\end{center}

\ldots Je la malantaŭo de sia menso, li al si demandis ĉu la Ordiganta
Ĉapelo estis reale \emph{konscia} en la senco ke ĝi estis konscia pri
sia propra konscio, kaj se tiel, ĉu ĝi estis kontenta pri la fakto ke
ĝi parolis kun dek-unu jaraĝaj knaboj, unu foje jare. Lia kanto
implicis tion: \emph{Oh, mi estas la Ordiganta Ĉapelo kaj mi estas
  bone, mi dormas la tuta jaro kaj mi laboras dum unu tago\ldots}

Kiam estis pli da silento en la ĉambro, Harry sidiĝis sur la tabureto
kaj \emph{zorgeme} metis sur sian kapon la 800-jaraĝajn telepatian
artefakton el forgesita magio.

Pensante, tiel forte kiel li povis: \emph{Ne ordigu min tuj! Mi havas
  demandojn kiujn mi bezonas demandi al vi! Ĉu mi jam estis
  Forgesigita?  Ĉu vi ordigis la Mastron de la Tenebroj kiam li estis
  infano kaj ĉu vi povas diri al mi pri liaj malfortecoj? Ĉu vi povas
  diri al mi kial mi akiris la fraton de la bastono de la Mastro de la
  Tenebroj?  Ĉu la Mastro de la Tenebroj estas fantomo ligita al mia
  cikatro kaj ĉu tio estas kial mi fariĝas tiel kolera kelkfoje? Tiuj
  estas la gravaj demandoj, sed se vi havas pli da tempo ĉu vi povas
  diri al mi iun ajn pri kiel remalkovri la forgesitajn magiojn kiuj
  kreis vin?}

Kaj la Ordiganta Ĉapelo respondis, ``Ne. Jes. Ne. Ne. Jes kaj ne. La
sekvan fojon ne faru duoblajn demandojn. Ne.*''

Kaj laŭte, ``KORVUNGO!''

\begin{center}\rule{3in}{0.4pt}\end{center}

``\emph{Ho ve. Tio neniam okazis antaŭe\ldots}''

\emph{Kio?}

\emph{``Mi estas alergia al via ŝampuo—''}

Kaj tiam la Ordiganta Ĉapelo ternis, per fortega ``HA-ĈUM!'', kiu
rezonis ĉirkaŭen en la Grandega Ĉambrego.

``Nu!''

Dumbledore kriis ĝojege. ``Ŝajnas ke Harry Potter estas ordigita al la
nova Domo de Haĉum! McGonagall, vi povas ofici kiel estrino de la Domo
Haĉum. Prefere urĝu fari la aranĝojn por la instruplano kaj kursoj de
Haĉum, morgaŭ estas la unua tago!''

``Sed, sed, sed,'' balbutis McGonagall, ŝia menso preskaŭ komplete
malordigita, ``Kiu estos la estro de la Domo Grifindoro?''

Tio estis ĉio, al kio ŝi povis pripensi, ŝi \emph{devis} haltigi tion
iel\ldots

Dumbledore metis fingron sur sia vango, aspektante
pensanta. ``Skoldo.''

La kriaĉo de protesto de Skoldo preskaŭ dronigis tiun de McGonagall,
``Tial kiu estos la Estro de \emph{Serpentimo?}''

``Hagrid.''

\begin{center}\rule{3in}{0.4pt}\end{center}

\emph{Ne ordigu min tuj! Mi havas
  demandojn kiujn mi bezonas demandi al vi! Ĉu mi jam estis
  Forgesigita?  Ĉu vi ordigis la Mastron de la Tenebroj kiam li estis
  infano kaj ĉu vi povas diri al mi pri liaj malfortecoj? Ĉu vi povas
  diri al mi kial mi akiris la fraton de la bastono de la Mastro de la
  Tenebroj?  Ĉu la Mastro de la Tenebroj estas fantomo ligita al mia
  cikatro kaj ĉu tio estas kial mi fariĝis tiel kolera kelkfoje? Tiuj
  estas la gravaj demandoj, sed se vi havas pli da tempo ĉu vi povas
  diri al mi iun ajn pri kiel remalkovri la forgesitajn magiojn kiuj
  kreis vin?}

Estis mallonga paŭzo.

\emph{Halo?  Ĉu mi devas ripeti la demandojn?}

La Ordiganta Ĉapelo kriis, abomeninda akuta sono kiu rezonis trans la
Granda Ĉambrego kaj farigis multe da lernantoj meti iliajn manojn
super iliaj oreloj. Kun senespera hurlo, ĝi saltis desur la kapo de
Harry kaj saltis sur la grundo, puŝante sin mem per sia rando, kaj
atingis duonvoje al la Ĉefa Tablo antaŭ ol ĝi eksplodis.

\begin{center}\rule{3in}{0.4pt}\end{center}

``SERPENTIMO!''

Vidante la aspekton de hororo sur la vizaĝo de Harry Potter, Fred
Wizle pripensis plej rapide ol li neniam faris dum sia tuta vivo. Per
sola movo, li elprenis sian bastonon, murmuris, \emph{``Silenciu!''},
kaj poste \emph{``Ŝanĝimianvoĉion!''} kaj finfine
\emph{``Ventroparolikuo!''}

``Mi nur ŝercas!''

diris Fred Wizle. ``GRIFINDORO!''

\begin{center}\rule{3in}{0.4pt}\end{center}

\emph{``Ho ve. Tio neniam okazis antaŭe\ldots''}

\emph{Kio?}

\emph{``Ordinare mi sendus tiajn demandojn al la Lernejestro, kiu
  povus redemandi ilin al mi laŭvice, se li volas. Sed kelkaj el la
  demandoj kiujn vi demandis ne estas nur preter via nivelo de uzanto,
  sed preter tiu de la Lernejestro.''}

\emph{Kiel mi povas levigi mian nivelon de uzanto?}

\emph{``Mi timas ke ne estas al mi permesite respondi tiun demandon je
  via aktuala nivelo de uzanto''}

\emph{Kiuj opcioj} estas \emph{disponeblaj je mia nivelo de uzanto?}

Post tio, ne daŭris longe—

``ROOT\footnote{komputika termino por designi la plej alta nivelo de
  uzanto}!''

\begin{center}\rule{3in}{0.4pt}\end{center}

\emph{``Ho ve. Tio neniam okazis antaŭe\ldots''}

\emph{Kio?}

\emph{``Mi jam devis diri al studentinoj ke ili estis patrinoj—tio
  rompus vian koron scii tion, kion mi vidis en iliaj mensoj—sed tio
  estas la unuan fojon ke mi devas diri al iu ke li estas patriĉo.''}

\emph{KIO?}

\emph{``Drako Malfojo portas vian bebon.''}

\emph{KIIIIIIIO?}

\emph{``Mi ripetas: Drako Malfojo portas vian bebon.''}

\emph{``Sed ni havas nur dekunu jarojn—}

\emph{``Verdire, Drako sekrete havas dek-tri jarojn.''}

\emph{S-s-sed viriĉoj ne povas esti gravedaj—}

\emph{``Kaj virino sub tiuj vestoj.''}

\emph{\shout{SED NI NENIAM SEKSUMIS, STULTULO!}}

\emph{\shout{``ŜI FORGESIGIS VIN POST LA SEKSATENCO, IDIOTO!''}}

Harry Potter svenis. Lia nekonscia korpo falis desur la tabureton kun
malakra bruo.

``KORVUNGO!'' vokis la Ĉapelo de kie ĝi kuŝis sur la pinto de la kapo
de Harry. Tio estis ankoraŭ pli amuza ol ĝia unua ideo.

\begin{center}\rule{3in}{0.4pt}\end{center}

\emph{``ELFO!''}

Ho? Harry memoris ke Drako menciis 'Domon Elfo', sed kio tio estas
ekzakte?

Laŭ la konsternitaj aspektoj kiuj aperis sur la vizaĝoj ĉirkaŭ li, tio
ne estis io ajn bona.

\begin{center}\rule{3in}{0.4pt}\end{center}

``PATKUKOJ!''

\begin{center}\rule{3in}{0.4pt}\end{center}

``REPREZENTANTOJ!''

\begin{center}\rule{3in}{0.4pt}\end{center}

\emph{``Ho ve. Tio neniam okazis antaŭe\ldots''}

\emph{Kio?}

\emph{``Mi neniam ordigis iun kiu estas la reenkarniĝo de Godriko
  Grifindoro KAJ Salazaro Serpentimo KAJ Naruto.''}

\begin{center}\rule{3in}{0.4pt}\end{center}

``ATREIDES!''

\begin{center}\rule{3in}{0.4pt}\end{center}

``Mi mistifikis vin ankoraŭ unu fojon! HUFLOPUFO! SERPENTIMO!
HUFLOPUFO!''

\begin{center}\rule{3in}{0.4pt}\end{center}

``PEKLITA RAGUO DE BEROJ''

\begin{center}\rule{3in}{0.4pt}\end{center}

``KHAAANNNN!''

\begin{center}\rule{3in}{0.4pt}\end{center}

Je la Ĉefa Tablo, Dumbledore ridetis kompleze; etaj metalaj sonoj
okaze venis el la direkto de Skoldo kiam li pigre kompaktigis la
torditajn restojn de tiu kiu unufoje estis peza arĝenta pokalo da
vino; kaj Minerva McGonagall premis la podion, per tenegado kiu
farigis ŝiajn artikojn blankaj. Ŝi sciis ke la kontaĝa ĥaoso de Harry
iel infektis la Ordigantan Ĉapelon mem.

Scenaro post scenaro disvolviĝis en la kapo de Minerva, ĉiuj estante
pli malbonaj ol la pasinta.  La Ĉapelo dirus ke Harry estis tro regule
ekvilibra inter la Domoj por esti Ordigita, kaj decidus ke li
apartenas al ĉiuj. La Ĉapelo proklamus ke la menso de Harry estas tro
stranga por esti Ordigita. La Ĉapelo demandus ke Harry estu eksigita
de Herpŭrko. La Ĉapelo falus en komaton. La Ĉapelo insistus ke tute
nova Domo de Pereo estu kreita nur por akomodi Harry'n Potter, kaj
\emph{Dumbledore farigus ŝin fari tion\ldots}.

Minerva memoris tion, kion Harry diris al ŝi dum la katastrofa vojaĝo
en la Diagon Aleo, pro la\ldots la sofismo de planado, ŝi pensis ke
tio estis\ldots kaj kiel homoj estas kutime tro optimismaj, eĉ kiam
ili pensas ke ili estas pesimismaj. Tio estis la speco de informo kiu
atakis vian menson, loĝis en ĝi kaj farigis vin havi koŝmaroj\ldots

Sed kio estis la plej \emph{malbonaĵo} kiu povis okazi?

Nu\ldots en la \emph{plej malbona scenaro}, la Ĉapelo asignus Harry al
tute nova Domo, Dumbledore insistus por ke ŝi kreu ĝin—krei tutan
novan Domon nur por li—kaj ŝi devus aranĝi la instruplanon por la unua
tago. Kaj Dumbledore eksigus ŝin de ŝia ofico kiel Estrino de
Grifindoro, kaj donus sian amatan Domon al\ldots Profesoro
Lornno$^{\textit{n:\ref{nomoj:lornno}}}$, la fantoma instruisto de historio; kaj
ŝi vane provus doni ordojn al la knabo, deprenante poenton post
poenton sen efiko, kiam katastrofo post katastrofo al ŝi estus
riproĉitaj.

Ĉu tio estis la plej malbona scenaro?

Minerva honeste ne povis vidi kiel io povus esti pli malbona ol tio.

Kaj eĉ en la plej malbona scenaro—ne gravas \emph{kio} okazus kun
Harry—tio estos fininta post sep jaroj.

Minerva sentis siajn artikojn malstreĉante ĝian tenegadon de la
podio. Harry estis prava, estis speco de konsolo per rigardi direkte
al la plej granda profundo de la malhelo, pri scii ke vi estis frontinta
la plej malbonajn timojn kaj ke vi estis nun preta.

La timiga silento estis rompita per unu sola vorto.

``Lernejestro!'' vokis la Ordiganta Ĉapelo.

Je la Ĉefa Tablo, Dumbledore stariĝis, kun la vizaĝo konfuza. ``Jes?''
li adresis al la Ĉapelo. ``Kio okazas?''

``Mi ne al vi parolis,'' diris la Ĉapelo. ``Mi Ordigis Harry'n al la
placo de Herpŭrko al kiu li plej apartenas, nomata la oficejon de
lernejestro—''
